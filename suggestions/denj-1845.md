--- 
authors: 
  - "Adam Kamil Gola (@Descender1032)"
jvs_id: 1845
jvs_related_ids: 
  - 4053
  - 5199
  - 7016
new_value: dėń
old_value: denj
--- 

Ne věm či to možno jest popraviti tako "ad hoc" bez konsultacij s
Komisijejų, ale slovo "denj/dėnj" ne dȯlžno iměti na koncu mękkogo
"nj", koje ostavaje takože v standardnoj ortografiji. Jest to tomu,
iže praslovjańska forma jest byla "*dьnь.".

Generaĺny zakon jest taky, že tvŕde sųglåsky + jer piše sę v MS prosto
tvŕdo, a v MS Plus s akutom. "nь" izpȯĺnjaje to uslovje. Na Jugu govoręt
"den" i "dan" a Čehi takože govoręt "den" - kak by praforma byla *dьňь,
tȯgdy vsi by govorili "denj/danj → dnja".

Věm že mękka forma v osnovnom alfabetu vlivaje na deklinacijų
(denj → dnjev; ale den → dnov).
Ale věm takože, že među MS a MS Plus mogųt byti råzliky vo vzorah
deklinacije - jest už ne jedin precedent: napriměr rys->rysov, ale
ryś->ryśev ili lakot -> laktov; ale låkȯt́ -> låkt́ev, zatom tako něčto
kak råzlika v deklinaciji slova den/dėń takože dȯlžno byti akceptovalno.

Čto myslite?

EDIT: Jesm takože primětil, že v slovu ne jest bylo jera "ė", a hardkodovano obyčno "e". Tam jest v MS Plus dȯlžen byti mękky jer "ė", izpȯlnjaje on vse uslovja:
1) Jest on v praslovjańskoj formě
2) Izčezaje poslě deklinacij v vęćiństvu językov (den -> dna, a ne "dena")
3) V sŕbohrvatskom jest sę prěměnil v "a"
Ne jesm o tom pisal tomu že jesm myslěl, že to už jest vvedeno do slovnika. Nu ale jestli ne jest, to takože to prědlagajų.
